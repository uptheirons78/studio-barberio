---
path: cassazione-matrimonio-forzato-violazione-dignità
data: 2018-02-22T23:00:00.000Z
titolo: 'Cassazione: matrimonio forzato è grave violazione della dignità'
descrizione: >-
  Riconosciuta la protezione internazionale alla donna che ha lasciato il suo
  Paese (nella specie la Nigeria) per evitare un matrimonio forzato e combinato
  dai genitori
---
Riconosciuta la protezione internazionale alla donna che ha lasciato il suo Paese (nella specie la Nigeria) per evitare un matrimonio forzato e combinato dai genitori.

La Corte Suprema di Cassazione, Sezione IV Civile con l'ordinanza n. 25463 del 12 dicembre 2016 ha ritenuto fondato il ricorso avverso la decisione della Corte d’Appello che non ha valutato che la **costrizione ad un matrimonio “non voluto”** costituisce **grave violazione della dignità** e, dunque, **trattamento degradante che integra un danno grave**, la cui minaccia, ai fini del riconoscimento di protezione sussidiaria, può provenire anche da soggetti diversi dallo Stato, allorché le autorità pubbliche o le organizzazioni che controllano lo Stato o una sua parte consistente non possano o non vogliono fornire protezione adeguata.

Sussiste il dovere in capo al Giudice di merito di effettuare una verifica officiosa sull’attuale situazione del Paese di provenienza del richiedente asilo (Nigeria) e sull’eventuale inutilità di una richiesta di protezione alle autorità locali.

Decisione: **Corte di Cassazione – Sezione IV Civile 12 Dicembre 2016 Ordinanza n. 25463**
